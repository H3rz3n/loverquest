## Cos'è Loverquest
Loverquest è un gioco da tavolo digitale a tema intimo, pensato per aiutare le coppie a esplorare la propria sessualità in modo divertente e coinvolgente.

Ogni partita inizia scegliendo un mazzo di carte, chiamato deck, che contiene diverse tipologie di sfide, dette quest. Queste possono essere completate da soli o con il proprio partner, con l’obiettivo di scoprire nuove esperienze e rendere la vita di coppia più intrigante e stimolante.


## Perché giocare a Loverquest?
Loverquest ti permette di sperimentare nuove esperienze e ravvivare l’intimità di coppia in un modo divertente, personalizzabile e discreto.

Uno dei suoi punti di forza è la grande personalizzazione: puoi scegliere tra mazzi preimpostati o creare i tuoi deck personalizzati, adattandoli ai tuoi gusti e desideri. In questo modo, ogni partita diventa un’esperienza unica e su misura per te e il tuo partner.

Inoltre, Loverquest rispetta la tua privacy: non raccoglie dati personali, non accede a Internet e non mostra pubblicità. Per noi, l’intimità è una cosa seria, e per questo ci impegniamo a garantirti la massima riservatezza.

## Modalità di gioco
Esistono due modalità di gioco :
- **Gioco in presenza:** I partner giocano fisicamente insieme. Dopo ogni azione completata, il turno passa all'altro giocatore.
- **Gioco a distanza:**  I partner giocano separati, utilizzando la loro app di chat o videochiamata preferita.* Ogni giocatore scorre autonomamente le proprie quest, alternandosi con il partner. (Loverquest non si assume alcuna responsabilità per eventuali illeciti commessi online, come la diffusione non consensuale di materiale intimo, la condivisione di contenuti pedopornograficio o altre violazioni della legge)

## Tipologie di coppie
In Loverquest crediamo che l’amore appartenga a tutti. Per garantire un'esperienza inclusiva e consapevole, le coppie vengono classificate unicamente in base ai genitali, permettendo così di selezionare il deck più adatto alle proprie esigenze. Le categorie disponibili sono:
- **Coppia eterosessuale:** Coppia in cui i partner hanno genitali diversi.
- **Coppia lesbica:** Coppia in cui entrambi i partner hanno genitali femminili.
- **Coppia gay:** Coppia in cui entrambi i partner hanno genitali maschili.

## Creazione di deck personalizzati
Oltre ai numerosi deck preimpostati per ogni tipologia di coppia e modalità di gioco, Loverquest permette agli utenti di creare senza limiti deck e quest personalizzate, offrendo un’esperienza davvero unica ed eccitante.